
<!DOCTYPE html>
<html>
<head>
<meta charset="utf-8">
<meta name="viewport" content="width=device-width, initial-scale=1">

	<title>The best of Dante Alighieri</title>
<link rel="stylesheet" href="style.css">

</head>
<body>
<h1>Short poems by Dante Alighieri</h1>
<div class ="p1">
<h4 id="poem1">Non mi poriamo già</h4>
<p>Non mi poriano già mai fare ammenda
del lor gran fallo gli occhi miei, sed elli 
non s'accecasser, poi la Garisenda
torre miraro co' risguardi belli, 
e non conobber quella (mal lor prenda)
ch'è la maggior de la qual si favelli: 
però ciascun di lor voi' che m'intenda
che già mai pace non farò con elli;
poi tanto furo, che ciò che sentire
doveano a ragion senza veduta,
non conobber vedendo; onde dolenti
son li miei spirti per lo lor fallire, 
e dico ben, se 'l voler non mi muta,
ch'eo stesso li uccidrò, que' scanoscenti.</p></div>
<div class="p2">
<h4 id="poem2">Tanto gentil e tanto onesta pare</h4>
<p>Tanto gentile e tanto onesta pare
la donna mia quand'ella altrui saluta,
ch'ogne lingua deven tremando muta,
e li occhi no l'ardiscon di guardare.
Ella si va, sententosi laudare,
benignamente d'umiltà vestuta;
e par che sia una cosa venuta
da cielo in terra a miracol mostrare.
Mostrasi sì piacente a chi la mira,
che dà per li occhi una dolcezza al core,
che 'ntender no la può chi no la prova:
e par che de la sua labbia si mova
un spirito soave pien d'amore,
che va dicendo a l'anima: Sospira.</p></div>
<div class="p3">
<h4 id="poem3">Amore e 'l cor gentil sono una cosa</h4>
<p>Amore e 'l cor gentil sono una cosa,
sì come il saggio in suo dittare pone,
e così esser l'un sanza l'altro osa
com'alma razional sanza ragione.
Falli natura quand'è amorosa,
Amor per sire e 'l cor per sua magione,
dentro la qual dormendo si riposa
tal volta poca e tal lunga stagione.
Bieltate appare in saggia donna pui,
che piace a li occhi sì, che dentro al core
nasce un disio de la cosa piacente;
e tanto dura talora in costui,
che fa svegliar lo spirito d'Amore.
E simil face in donna omo valente.</p></div>
</body>
</html>